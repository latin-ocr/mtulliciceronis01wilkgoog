10 DE IMPERIO GN. POMPEI.

manibus effugit. Ita illum in persequendi studio
23 maeror, hos laetitia tardavit. Hunc in illo timore et
fuga Tigranes, rex Armenius, excepit diffidentemque
rebus suis confirmavit et adflictum erexit perditumque
recreavit. Cuius in regnum posteaquam L. Lucullus
'cum exercitu venit, plures etiam gentes contra impera-
torem nostrum concitatae sunt. Erat enim metus
iniectus iis nationibus, quas numquam populus Ro-
manus neque lacessendas bello neque temptandas pu-
tavit t erat etiam alia gravis atque vehemens opinio,
quae animos gentium barbararum pervaserat, fani
locupletissimi et religiosissimi diripiendi causa in eas
oras nostrum esse exercitum adductum. Ita nationes
multae atque magnae novo quodam terrore ac metu
concitabantur. Noster autem exercitus tametsi urbem
ex Tigranis regno ceperat et proeliis usus erat secun-
dis, tamen nimia longinquitate locorum ac desiderio
24 suorum commovebatur. Hic iam, plura non dicam3
, fuit enim illud extremum, ut ex iis locis a militibus
nostris reditus magis maturus quam processio longior
quaereretur. Mithridates autem et suam manum iam
confirmarat, et eorum, qui se ex eius regno collegerant,
et magnis adventiciis auxiliis multorum regum et
nationum iuvabatur. Nam hoc fere sic fieri solere
accepimus, ut regum adflictae fortunae facile multorum
opes adliciant ad misericordiam maximeque eorum, qui
aut reges sunt aut vivunt in regno, ut iis nomen regale
25 magnum et sanctum esse videatur. Itaque tantum
victus efficere potuit, quantum incolumis numquam est
ausus optare. Nam cum se in regnum suum recepisset,
non fuit eo contentus, quod ei praeter spem acciderat,
ut illam, posteaquam pulsus erat, terram umquam

 

